《高島斷易》15-謙

[![=15地山謙](http://upload-images.jianshu.io/upload_images/6831688-995bd902181b06e7..jpg?imageMogr2/auto-orient/strip%7CimageView2/2/w/1240)](http://blog.xuite.net/dejavu8899/blog/35999393) 

「謙」字本從旱，謂心所念，常收斂向在民下也。

取心念常在下，而不自滿亢，故「屈己下物」曰「謙」，「貶己從人」亦曰「謙」。

《子夏傳》作「嗛」，「嗛」與「謙」同。

此卦［艮］下［坤］上，是即山在地下之象。

或曰：山各有脈，其形起於地上，其根發於地下，故山從地而上。

蓋山本高也，伏於地下，而不自以為高，是為「謙」之義也。遂以［謙］為卦名。

《序卦》曰：「有大者不可盈，故受之以謙。」此［謙］之所以次乎［大有］也。

**謙，亨，君子有終。**

**［謙］者，卑退為義，屈己下物也。
止內而順外，［謙］之意也；屈高而居卑，［謙］之象也。**

**守之以虛，行之以遜，故亨也。**

**小人亡而為有，約而為泰，是自滿也，滿者故難保其終；
君子則尊而能卑，高而能下，心愈小而道愈宏，志彌顯。**

**［坤］曰「大終」，［艮］曰「厚終」，故曰「君子有終」。**

**今文曰「終」下當有「吉」字，蓋本劉向《說苑》。**

**《象》辭曰：「君子有終」，亦不言吉。蓋不言吉，而吉自在也。**

**《彖傳》曰：謙，亨，
天道下濟而光明，地道卑而上行。** **天道虧盈而益謙，
地道變盈而流謙，
鬼神害盈而福謙，
人道惡盈而好謙。** **謙尊而光，卑而不可踰，君子之終也。**

****此卦下［艮］為山，上［坤］為地。
山本在上，退而居於地下，如人去高位而降下位，能以「謙退」而居下也，********故名此卦曰［謙］。****

****「濟」，助也。
天道高明，其氣下降而助乎地；地道卑俯，其氣上騰而交乎天；是天地自然之道也。****

****「天道下濟」，「地道卑俯」，所以成［謙］也；天氣光明，地氣上行所以為「亨」也。****

****「盈」者［謙］之反，所謂「謙受益，滿招損」，「滿」則「盈」也。****

****天之「虧盈」者，日月晦明是也；
地之「變盈」者，山川河嶽是也。**** ****鬼神之「害盈」者，妅雄末路，每為鬼神揶揄；
人道之「惡盈」者，暴富起家，多為群情怨懟。****

****蓋「虧」、「變」、「害」、「惡」，
自從「益」、「流」、「福」「好」中而出，循環自然，亳無偏私。****

****謙則不自尊，而人愈尊之，故「其道光」也；
卑而不自高，而其道彌高，故「不可逾」也。****

****君子戒其「盈」而守其「謙」，體聲化之功，察陰陽之理，萬事咸亨，而終身可行，
此所以為「君子之終」也。****

****以此卦擬人事，有謙遜卑退之義，為德之基也，即禮義所由生也，唯君子能之。****

****若小人有位而自恃其顯，有才而自誇其能，有功而自矜其勞，
視人之有位有才有功者，則嫉妒之，誨毀之，
唯期其顛覆傾敗而後快，絕無相扶相助之情，偏多相軋相傾之意，
何怪夫吉凶利害之相尋於無窮也哉？****

****鮮克有終，此小人之所以為小人也。****

****君子存謙遜退讓之道，其心愈小，其德愈光，其志益虛，其道益高，
人雖欲逾之，而卒不可逾也，故曰：「謙亨，君子有終。」****

****夫天下之事，始而亨者，十得八九，終而亨者，十不過一二而已，是終之難也，
故其終為「君子之終」也。****

****以此卦擬國家，
上卦者地也，下卦者山也，即以山之高，入於地中之象，是［謙］之義也。****

****六五之君，虛已禮賢，不敢自作威福，一以委任臣鄰，
或用其「吉」以濟險，
或善「鳴」以作樂，
或取其「撝」以制禮，
或尚其「勞」以興師。****

****有文德，又有武功，愈卑下，乃愈高大。****

****堯之克明克興，舜之捨己從人，禹之拜昌言，
所謂恭已無為而天下治者也，其皆同行［謙］之道者乎？****

****後世不察，君耽暴慢，臣溺驕盈，擅權而虐下，
竊位而蔽賢，品尊而德益晦，名高而行益污，君不能終其位，臣不能終其祿，凶莫大焉。****

****無他，在不知「持謙之道」也，故《易》惟［謙］一卦，六爻皆吉，反此則凶，
《易》之垂誡深遠矣！****

****通觀此卦，［謙］者，「兼」也，卑而能尊，故曰「兼」。****

****六爻之象，下［艮］上［坤］，［艮］止［坤］順，能止而不上，所以［謙］也。****

****夫造化之理，不足者常益，有餘者常損。
君子以不足留有餘，以有餘待不足，故有餘者終不至過盈，不足者終不至大損。
此兩兼之道，稱平之權也。****

****諸卦以第三爻為凶地，唯［謙］能保終；
諸卦以第五爻為尊也，唯［謙］獨用武。****

****蓋以［謙］為主，則卑者尊下以無為盈，則高者危；以平為福，則盈者菑，
是「裒多益寡」之理也。****

****下卦三爻，皆吉而無凶；上卦三爻，皆利而無害。****

****為君而利，為臣而亦利；處常而吉，涉險而亦吉；平治利，即戳亂而亦利。****

****爻象
初六［謙］之始，卑以自牧也。
六二［謙］之中，積中以發也。
九三［謙］之至，以功下人也。
六四［謙］之過，不失其則也。
六五［謙］之尊，以武服柔也。
上六［謙］之極，反而自治也。****

****蓋自初至三，自［謙］而進之；自四而上，自［謙］而反之。
進至三而止，能濟險，能揚善，能立功，一以［謙］行之，有以進為退之象；
反至六而止，能順則能服人，能克已，自上反下之象。****

****蓋其［謙］也，非以不足而［謙］，正以有餘而用［謙］也。****

****故君子之謙，非委靡也，器大而識遠，基厚而養定。****

****震世之事功，處之以虛懷，及其當大任，決大疑，藏大亂，離大惡，
世之退諉所不敢任者，君子未常不兼任之也。****

****有可為之才，而不敢為，象山之止，不得不為而後為，象地之順，
謂之「君子有終」也。 ****

**《大象》曰：地中有山，謙，君子以裒多益寡，稱物平施。**

山本高聳地上，今入地中，有「謙退在下」之義，故曰「地中有山，謙」。

夫地至卑也，百步而上丘陵，人以為高，此咫尺之見而已。
四隅八極，相距萬里，高山峻嶺，不知其幾也。

千仞之山，自百里之外而視之，己沒而為平地，豈其山之不高哉？以地之能［謙］也。

蓋上卦居夫多，多則裒；下卦居夫寡，寡則益，聖人設象，最有深意。

君子見此象，稱量品物，宜酌量貧富，使人各得其平，［謙］之道在此，
謂之「裒多益寡，稱物平施」。 

【占問】

*   問時運：目下平順，有步步漸高之象。
*   問商業：物價均平，利益順適，此業可保永遠。
*   問家宅：此宅想近山麓，家道平順，大利。
*   問戰征：營屯宜近山，須整齊隊伍，嚴明賞罰。至五爻進師，六爻可以攻取城邑，大勝。
*   問訟事：宜平和，不宜紛爭。
*   問疾病：是內鬱之症，宜寬懷調治。
*   問行人：舟行而歸，吉。
*   問失物：須於積土中尋見。
*   問年成：風雨調順，在不豐不歉之間，平平。

☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**初六，謙謙君子，用涉大川，吉。**

**《象****傳****》曰：謙謙君子，卑以自牧也。**

此爻柔而居［謙卦］之初，是謙中之謙者，為篤行之君子，而在下位者也。

克善甚始，知必克全其終也，故曰「謙謙君子」。

大凡涉江海之險，輕率急進則多失，寬容緩濟則無息，故曰「用涉大川，吉」。

「用涉」「利涉」同，「用涉」者，謂「用謙道以涉之」，
不言期其利，而要無不利者也，故吉。

《象傳》曰「卑以自牧也」者，正以釋「用涉大川」之義。

「牧」者，馴養六畜之名。

夫牧牛馬，守之不使奔逸，君子之牧心，亦猶此也，能安其卑，不與人爭先。

此爻變則為［明夷］，［明夷］之初九，有「垂翼」之辭，君子涉難之象。

但「卑以自牧」，不求聞達，則大難可以涉，所以吉也。

又互卦有［坎］，大川之象。
一說「牧」為「郊外之地」，大川在郊外，故曰「用涉大川」。

【占例之111】

某縣勸業課長某，以上京順途，過余山莊，
自云奉職某縣，意欲舉行勸業實際，購種牛於美國，改良品質，將勸牧畜，
並大開桑園，擴張蠶業，及蒐集米麥等良種，勉勸農業。
某縣知事，亦樂為贊成。初著進步，後日功效，尚難預知，煩為一筮。

筮得［謙］之［明夷］。

爻辭曰：「初六，謙謙君子，用涉大川，吉。」

斷曰：

此卦以山之高，下地之低，即以尊下卑之義，故曰［謙］。
是上而為下謀，貴而為賤謀，皆得謙退之道也。足下所占事，適合此卦義。

《彖》辭曰：「謙，亨，君子有終」，謂［謙］則事無不通，終必成就。

爻辭曰；「用涉大川，吉」，謂此絕大事業，勉而行之，不患不成也。

《象傳》曰「卑以自牧」，「卑」者，卑下之事，「牧」者，牧畜也，
「自牧」者，謂自願從事於牧畜也。
或謂郊外為牧，郊外者，郊野也，農桑之事，皆屬之矣。

某氏感謝而歸。後據所聞，某就居農場近旁，朝夕勞苦，「卑以自牧」，
屬僚下吏，相與共事，果得創業厥功，悉如此占。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**六二，鳴謙，貞吉。**

**《象****傳****》曰：鳴謙，貞吉，中心得也。**

此爻柔順中正，與三相比，與五相應，服三之剛，從五之柔，並用謙退之道，
故得令聞傳於遠近，世人盛稱其德，謂之「鳴謙，貞吉」。

「鳴謙」者，非自鳴其謙，
謂謙德積中，必聞於外，名譽彰著，而人皆知其謙，稱為謙德之君子也。

譽稱其情，非自我而干譽，名副其實，非向人以沽名。

［謙］者，德之本。
六二者，臣位也，人臣而過謙，恐流佞媚之嫌，惟其貞而正，故吉也。

《象傳》「中心得也」，「中心」者，謂積中而發也。

【占問】

*   問時運：目下名稱藉藉，定多得意。
*   問商業：得利。
*   問家宅：家中積產富足，外面名聲亦好。
*   問戰征：可鳴鼓直前，攻取中營，大捷。
*   問疾病：是用心過勞之症。
*   問功名：有必得之喜。
*   問訟事：嗚冤得伸。
*   問失物：即得。
*   問六甲：生女。

【占例之112】

明治二十二年(1889)，聞舊友元老院議員井田氏病篤，馳往訪之。

時楠田、三浦兩議官亦相會，兩氏謂余曰：
「井田氏有功勞於維新前後，人所共知，
明治四年任陸軍少將，後又任外國公使，今與余輩同在元老院。
維新功臣，各有爵賞，氏獨不與，余輩甚憾之。
故余輩欲謀代請，俾氏生時得拜恩命也。請為一占，以卜成否。」筮得［謙］之［升］。

爻辭曰：「六二，鳴謙，貞吉。」

斷曰：

此卦以山之高，下地之低，故曰［謙］。
以人擬之，有功高而居卑之象，恰與井田氏有功未賞相合。

今諸君朋友之情，代謀申請，謂之「鳴謙，貞吉」。

又爻變而為［升］，即「升聞上達」之謂也。

三爻變則為地，是山崩也，料身死之時，恩命可下。

【占例之113】

一書生攜友人千眾葉人某介書來，曰：「自今將就學事，請占其氣運。」

筮得［謙］之［升］。

爻辭曰：「六二，鳴謙，貞吉。」

斷曰：

此卦以山之高，就地之低，以人比之，有高尚君子，不顯於世之象。

子臨就學，得此卦，子將就高尚君子以求學也。

近從鄉里來，尚不知世間之廣大，一到東京，得良師之教誨，日夜勤學，
心愈虛而業愈進，積中發外，必得廣聞令譽也，謂之「鳴謙貞吉，中心得也」。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**九三，勞謙君子，有終吉。**

**《象****傳****》曰：勞謙君子，萬民服也。**

此爻足以一陽居眾陰之中，眾陰皆順之，有「一人信任，萬民歸服」之象。

蓋三爻為成卦之主，大公無我，人好其德，未嘗期人之服，而人自服之。

且［艮］為身，互卦三三四為［坎］，［坎］為險難，
三四五為［震］，［震］為動，為知懼。

身在險難，動而知懼，所謂有勞而不自居其勞者，故曰「勞謙」。

爻以一陽居下卦之上，位高而責重，虛己而求實，有吐哺握髮之風，
《繫辭》所云「勞而不伐，有功而不德」者也。

其器度之大，識量之高，是足令天下眾民畏服，
如此則天下無與爭功者，其位可終保矣，故曰「君子有終，吉」。

以［乾］九三之君子，入［坤］而為［謙］，故［謙］之三，亦曰「君子」。
［艮］者，萬物成終之象，故曰「有終」。

變而之［坤］，［坤］六三曰「或從王事，無成有終」，是可見其［謙］之德也。

【占問】

*   問時運：一生勞苦，目下萬事亨通，老運更佳。
*   問商業：經營之始，百般勤勞，今基業已成，可以永遠獲利。
*   問家宅：必是卅苦起家，積資成富，能復持盈保泰，家業可長保也。
*   問疾病：死病成勞弱，天命有終。
*   問失物：後可復得。
*   問六甲：生男。
*   問訟事：枉者自服，即可了結。
*   問功名：得此勞績，自必升用。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**六四，無不利，撝謙。**

**《象****傳****》曰：无不利，撝謙，不違則也。**

此爻居大臣之位，上載柔順謙德之君，下有勞謙大功之君子，
己處其中，位得其正，故上無所疑，下無所忌，［謙］之善者也，故曰「無不利」。

然以陰居陰，德不及五，功不及三，不敢自安，動作施為，無在而不「撝謙」。
「撝」字，注作「揮」，《本義》作「發揮」，
「撝」與「揮」本通，即《文言》「六爻發揮」之「揮」，謂「發越揮發」也。 《象傳》釋之曰「不違則也」。
「則」者，法則也，謂其發揮謙德，能合乎法則也。

《尚書‧泰誓》曰：如有一臣，斷斷兮無他技，其心休休焉，其如有容焉。
人之有技，若已有之，人之彥聖，其心好之，
不啻如自其口出，實能容之，以保我子孫黎民，尚亦有利哉。
亦可見其發揮休休有容之度也。
若無功而受其祿，無實而竊其名，是失其則矣。

一說此爻在大臣之位，
初六「謙謙」，如一味謙虛，未免反失權勢，恐開輕蔑之漸，故誡之曰「撝謙」。
蓋謂謙而違其則，必招輕悔，唯不違其則，斯謂之「撝謙」也。

【占問】

*   問時運：目下正當好運，萬事吉利。
*   問商業：任從指揮，無不獲利；凡買賣但宜留些餘步為好。
*   問家宅：闔家以謙和作事，事事吉利。
*   問戰征：指揮如意，必得大捷。
*   問疾病：宜表散之，吉。
*   問六甲：生女。

【占例之114】

明治二十二年(1889)，某貴顯來，請占某院氣運，筮得［謙］之［小過］。

爻辭曰：「六四，無不利，撝謙。」

斷曰：

此卦全卦中唯九三一陽為上所任，為眾所宗，有功而在下位者也。

某院眾賢所集，今以陰居陰，氣運委靡不振，有登用九三之望，故曰「無不利，撝謙。」

「撝謙」者，謂虛心以求賢，進而信任之也。

後未幾，果如此占。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**六五，不富以其鄰。利用侵伐，無不利。**

**《象****傳****》曰：利用侵伐，征不服也。**

「不富」者，謂「不以己之爵位為富」，即「謙遜」之意。
本《虞書》「臣哉鄰哉」，鄰即臣也。

「以其鄰」者，謂願與臣鄰同心圖治，亦即「德必有鄰」之義也。

此爻居尊位，有柔中之德，以為溫恭克讓之君。
為君而能謙順，不以崇高自滿，則天下之人，莫不歸心焉，是謙德之至也。

然謙雖美德，專尚柔和，或致有輕慢而不服者，故柔宜濟以剛，則「利用侵伐」。

威德並著，然後能懷服天下，安往而不利哉！
故曰：「不富以其鄰，利用侵伐，無不利。」

謙柔庂過，或失威武也，聖人故發此義，防其過。

一說九三一爻，以全卦言，為勞謙之君子；自六五而言，為過剛不服之臣。

《易》之取象，變動而不拘如此。

［大有］六五，以不自有而能有人，
［謙］之六五，以不自用而能用人， 

【占問】

*   問時運：目下雖處正運，然或有齟齬，宜自振作，不可一昧姑息也。
*   問商業：所獲利益，防為他人分取，致生事端。
*   問家宅：能以擇鄰而處，自得守望相助之義。
*   問婚姻：得鄰近之女議婚，大利。
*   問疾病：利用消伐之劑，吉。
*   問訟事：宜取鄰人作證，得直。
*   問失物：於鄰家覓之，得。

附言：山入地中，地變也，有地脈陷落之兆。

余十七歲時，與靜岡藩士早川和右衛門氏相知，時氏已八十餘歲，語余以少時之事。

天明年間，該氏修文武之業，經歷諸國，時或賣卜，以充旅費。

一年夏，偶至羽州象潟湊，船舶輻輳，風景奇絕，為北海之大輳，氏留此數旬。

一日午後，結髮於旅店樓上，見室內船蟲蝟聚，初疑為此地常有，問旅店主。

答曰：未嘗有也。轉顧左右壁上天井，悉皆船蟲，因益駭異，筮之得［謙］之［蹇］。

此卦山入地中，有地陷之象，
《易》爻經驗，未嘗或爽，然如此大數，未可妄言告人，唯心中畏懼，急切收拾行李而行。

時已將暮，主人勸留明朝，不聽，提燈直發。

山路險惡，至夜半，漸行四里許，猛聞山谷震盪，神魂驚駭，伏地傍徨。

既而震息，燈火已滅，昏黑不能行，躊躇無計，遠遠聞有人馬之聲。

往前問之，答以因驚受地震，馱倒貨覆也。

於是謂馬丁曰：黑夜難以前往，不如焚火，以待天明，眾皆以為然。

迨曉，見有賷飛信過者，問之曰：
昨夜地大震，象瀉輳變陷成海，其他山谷傾倒，頓改舊形，聞之毛髮悚然。

《易》爻之昭示未來，靈應如此，益為驚服，至今追思，心猶凜凜。

推之古老傳言，洪水之年，獺鑿穴於高處；大風之年，鳥不巢於喬木之梢；
昔江戶有大火災，前數夜，鼠連綿結隊，轉渡橋欄之外，避就他處。

他如老狐能知未來，鵲知前吉，雅知前凶，皆有令人所不可解者。

蠢然動物，尚感天地，預知禍福，人為萬物之靈，不克前知，可謂人而不如禽獸者也。 

【占例之115】

明治二十七年(1894)，占國家氣運，筮得［謙］之［蹇］。

爻辭曰：「六五，不富以其鄰。利用侵伐，無不利。」

斷曰：

此卦以山之高，入地之卑，
擬以國運，在維新之際，天下牧伯，懸命於軍門，脫萬死而得一生，漸得平定。
奉還數百年管領之封土，復古郡縣之制，非盡心力於國家者不能也，
蓋其勞而不伐，有功而不德，厚之至也。

爾後政府創行歐美文化，撫育人民，政令寬裕，世人名之曰「自由」。
一時多誤解自由之義，為可以放縱自由，不受朝廷管制，此誠盛世之頑民也。

今占國運，得謙之五爻，其辭曰「不富以其鄰」，「利用侵伐，無不利」，
蓋謂人居國中，往往有不事生產，徒羨他人之資財，竊效歐州社會黨所為。
政府雖寬厚待民，此中有不得不懲罰者，猛以濟寬，亦勢之不得不然也。

【占例之116】

明治十年(1877)，某貴顯囑余占本年國運，筮得［謙］之［蹇］。

爻辭曰：「六五，不富以其鄰。利用侵伐，無不利。」

斷曰：

此卦以山之高，屈而入地之象，故名曰［謙］。

今聖明天子治世，又得賢明之臣輔弼，四海靜謐，太平有象。
當維新之初，諸侯奉命，勤勞王事，以奏復古之大業，各藩奉還封土，改置郡縣，
一時贊襄諸臣，皆可謂勞謙之君子也。

然其間亦有功勞卓著，偶因意見不合，辭朝歸隱者，朝野矚望，
以為此公謙退避位，有高山入地之象，群情惜之。
朝廷因以人望所歸，勢不得不復征召。
此公以「勞謙」自居，不應徵辟，於是平日不平之徒，乘機啟釁，相傳而煽惑人心。
朝廷見之，以為不廷之臣，不得不用侵伐，是九三過謙，而敗於［謙］之象。

當時任侵伐之權者，上六之臣也。
上六與九三，陰陽不應，《易》謂之「敵應」，是以曰「利用行師，征邑國」也。

既而此年果有西南之亂，征討之議，某貴顯所專任。
戰經數月，賊軍撲滅，王師凱旋，既爻辭所云「利用侵伐，無不利」。

至明年五月，某貴顯過東京紀尾井坂，猝罹暴徒之毒，
迄今西南有九三之塚，東京有上六之塚。

占爻早隱示其兆，愈知天命之不可誣也。

【占例之117】

明治二十九年(1896)冬至，占三十年台灣之施政，筮得［謙］之［蹇］。

爻辭曰：「六五，不富以其鄰。利用侵伐，無不利。」

斷曰：

此卦以山之高，下地之卑，故名曰［謙］。

夫台灣之地，當明季為鄭成功所據，後為清人戰而取之，故島民常不馴服清國，
清廷苦其難馭，使滿洲人監之，滿人不通南方風俗人情，駕馭不奏其績，
唯以多得蠻人首級，受清廷賞譽為功。

往往台灣知縣，聚廣東福州等剽悍之徒，有蠻人不服者，則使之伐之，竊為得施治之方。
是以剽悍之徒，常施詐謀奇計，或設陷井，伐蠻人猶獵禽獸。
積年之久，蠻人復仇之念，不能復已，爭鬥殆無虛日。

今歸我版圖，務鎮撫其民，專施恩惠，以得該地之輿情。
然彼一時不知戴德，亦無可如何；
在我官吏，亦苦於風俗之不同，言語之不通，每於施政，終相隔膜。

是以撫恤島民，格外寬柔，恰有以山之高，下地之卑之象。
蓋蠻民之凶悍，屢起騷亂，抗拒官吏，此台灣總督府所深患也。
加之為之魁首者，清國陰為輸送銃器彈藥，
我若以武力鎮壓之，外國宣教師等，將訾我處置之殘酷，故總督府亦不能不躊躇也。

今占得五爻，知本年尚有匪眾未靖之象，不得不一奮兵威也。
我兵士之出征，軍用甚巨，
區區台灣之勢，有必不敷歲入，不得不以國帑償之，謂之「不富，以其鄰」。

化外之民，以武力壓之，謂之「利用侵伐，無不利」。

就此五爻推之，明年值上爻，又有「鳴謙，利用行師，征邑國」之象，
不如今年剪伐，毋使復滋也。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**上六，鳴謙，利用行師，征邑國。**

**《象傳》曰：鳴謙，志未得也。可用行師，征邑國也。**

此爻不中而在上卦之極，即處［謙］之極。
處［謙］之地，而未得其志，所謂不得其平則鳴，故曰「鳴謙」，
與六二之「鳴謙」，誠中而發者，辭同而義異。

六以柔處柔，柔而未得其志，不能不濟之以剛，故曰「利用行師，征邑國」。

《象傳》換「利」字以「可」字，可者，謂當其時之可，可則用，不可則已。
上六之用師，豈得已乎？故斷曰「可」。

然邑國屬己之小國，上六力柔，未足克大敵，力柔不足興王師，
是以有不能昭神武於天下，振王威於華夷之意。

《象傳》曰「志未得也」，中心未得之意，亦可見也。
［豫］之利行師，用其順而動也；
［謙］之利行師，用其順而止也。

【占問】

*   問時運：盛運已過，目下未見得意。
*   問商業：有名無實，宜整頓舊業。
*   問家宅：防有怪崇，時作響動，用法鎮壓治之。
*   問疾病：宜自調養心志。
*   問六甲：生女。

【占例之118】

明治九年(1876)，應某貴顯之囑，為占一事，筮得［謙］之［艮］。

爻辭曰：上六，鳴謙，利用行師，征邑國。」

斷曰：

此卦有以山之高，入地之卑之象，
恰如有功大臣，去高位而就下位，辭俸祿而隱山林，使天下之人，皆頌揚其謙德也。
是以眾望益歸之，君上亦屢征召之，其人終謙遜而不應，
迨至有可疑之跡，於是朝廷不得不聲其罪，而用侵伐。

上六為九三之應，雖惜九三之為人，廟議命討，不得已也。

「鳴謙，志未得」，「利用行師，征邑國」之辭，可玩味也。

上爻變而為［艮］，見內外兩卦，顯現二冢之象，當時苦不得其解，
至翌十年，西海起一冢，十一年東京又起一冢，遙見東西相對。

余一日，與某貴顯談往事而及此，感天命之可畏，相與悚然者久之。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆
