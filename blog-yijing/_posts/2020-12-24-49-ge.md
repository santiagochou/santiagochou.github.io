《高島斷易》49-革

[![=49澤火革](http://upload-images.jianshu.io/upload_images/6831688-55ec9d2c95d6b259..jpg?imageMogr2/auto-orient/strip%7CimageView2/2/w/1240)](http://blog.xuite.net/dejavu8899/blog/36002714) 

卦體澤滲下，火炎上，澤動則上者欲下，火動則下者欲上，
上下相爭則不相得，不相得則不能不革。

［革］之卦自［井］來，［革］《彖》首言「改」，改，猶革也。
［革］反為［鼎］，［鼎］三曰「鼎耳革」，是［鼎］亦取［革］之象。
［革］易位為［睽］，［睽］五曰「噬膚」，
「革」為皮，膚亦皮也，是［睽］亦有［革］之義。

卦象［兌］澤［離］火，上互［乾］，謂之金生水，下互［巽］，謂之木生火，
合之謂金剋木、水剋火，上下相剋，相剋必相革。

《洪範》曰「金曰從革」，［兌］西方之卦，屬金，故名其卦曰［革］。

**革，己日乃孚，元亨，利貞，悔亡。**

**革，改革也。日者［離］象，納甲，［離］納己，己為土，位居中。**

**《易》道貴乎得中，過中則變，古人以己有變更之義。**

**《儀禮》：「少牢饋食禮，日用丁己。」鄭注：「必丁己者，取其自丁寧，自變更。」**

**是己有草義东。五常以土為信，土即己也。
將有改革，先示以信，「己日」者，為信孚於人之日也，故曰「己日乃孚。」**

**［離］火生於［乾］二，［兌］金生於［乾］四，
是卦從［乾］來，故「元亨利貞」四德皆具。**

**有孚「悔亡」，己日之功也。**

**王弼曰：「即日不孚，己曰乃孚。」「己」讀作「己事遺往，之己」，
《疏》與《正義》，皆從真說。**

**然《易》中用甲，用庚，用日，用月，各有精義，王說恐未然。 **

**《彖傳》曰：革，水火相息，二女同居，其志不相得，曰革。** **己日乃孚，革而信之。文明以說，大亨以正，革而當，其悔乃亡。** **天地革而四時成，湯武革命，順乎天而應乎人。革之時大矣哉。**

**《傳》曰「水火相息。」火在澤下，火不得上炎，則水息其濕，澤在火上，
水不能不流，則火息其燥。**

**「息」者，止而生也。相制則止，相成則生，「息」與孟子「日夜之所息」同義。**

**「二女同居」，二索三索，皆從［坤］生，故為「同居」。
［離］中女，［兌］少女，［兌］上［離］下，位既不當，
［兌］水［離］火，性又不同，故「其志不相得」。**

**志不相得，必生其變，所以為［革］。
然水火相剋不相得，必得土以調劑其中，則［革］乃成，而民乃信。**

**「文明」者，［離］象也；「信悅」者，［兌］象也；
「大亨以正」者，體夫［乾］之德也，如是而［革］得其當，如是而悔乃可亡。**

**改過遷善，革在吾身也；去舊從新，革在人事也。
寒往暑來，革在天時也；弔民伐罪，革在天位也。
革之為道，不取義，不取用，惟在得時，故曰「革之時大矣哉」。**

**以此卦擬人事，為澤、為火，是人事所必用也；中女少女，是人事所恆有也。**

**水火者，燥濕殊性，故用雖相濟，而適以相害。
二女而出自［兌］［離］，亦各秉水火之性。**

**故初雖「同居」而終「不相得」，是水火之窮，亦即為人事之窮也。
窮則不能不變，變則［革］矣。**

**夫生物者［乾］，成物者［坤］，
［坤］為土，惟土居中，能劑合夫水火之宜，惟土為信，能貫徹夫上下之交。**

**《彖》所云「己日乃脬」者，道在斯耳。蓋［革］以信而行，以明而著，以悅而從。**

**［兌］曰「亨，利貞。」［離］曰「利貞，亨。」合之謂［革］，曰「大亨以正。」
此其四德，亦即從［坤］土而來，由是而［革］安，由是而悔亡，皆已自之功也。**

**凡人事之最要者，在先求其孚也，有孚，則有革而若不見其革。
仰觀天地，而歲時之變革著焉；遠觀殷周，而國社之鼎革昭焉。**

**事有大小，道無異致，人道也，天道也，君道也，皆可於［革］之時見之矣，
故曰「大矣哉」，「革之時」也！**

**以此卦擬國家，天下之變，勢為之也。**

**夫國家苟得久治久安，聖人豈不樂相安於無事？何得好為其變哉！**

**惟法久則匜，俗久則渝，因循曰積，釀成大亂，
是以因其變，用其權，不得不與天下相更始者，勢也。**

**然國家而至變革，大事也，危事也。
急遽妄動，則後先易升，快慢無序；權制獨任，則謗讟易興；
慮不顧後，則難以圖終；計不便民，即無以服眾。**

**聖人蓋必為之策其全，明以審之，悅以順之，亨貞以成之。**

**初則時猶未至，「鞏用黃牛」，而不嫌其固。
二則時適其中，己日革之，而自得其吉。
三則時當其革，必「三就」以求其孚。
四則時處方革，雖改命，而自無悔。
五、六時在［革］後，大人則文明以治，小人即順從以應，如是而革道成也。**

**觀夫殷周之興，乃知革命之自有真焉：曰「順天」，孚在天也；曰「應人」，孚在人也。**

**故殷周之革夏商，天下信其革，悅其革，若有不知其革也。**

**按：湯以乙卯興，武以甲子興，乙卯為木，合成金土，甲子木水，合皆為土，
據此知殷周革命，時曰而兼用土爻，「己日乃孚」，此明證也。**

**至於四時變革，木金水火，各主一時，而土實分旺於中，亦可見土之力也。**

**《象》曰：「君子以治曆明時。」惟君子為能得其時之大者矣。**

**通觀此卦，卦自［困］來，時窮世困，天下之亂久矣，幸而出［困］入［井］。**

**［井］者，養也，［井］《象》曰「改邑不改井。」是知邑可改，而養不可改也。**

**不可改，故必先養其元氣，待養之既成，而後可從事於改矣，故［井］先於［革］。**

**《雜卦傳》曰：「革，去故也；鼎，取新也。」取新必先去故，故［鼎］後於［革］。**

**古來處［革］之世，而善用其［革］者，莫如湯武，
湯武之革，非溺武為之，時為之也，順夫天，應夫人，天人交孚而革乃成矣。**

**下卦三爻，文明以革，
初爻未至己日，未可用革。
二爻正中已日，乃可用革。
三爻革事已成，無容前往矣。**

**上卦三爻，革而成悅，
四受天命，五正天位，六天下化成，無不悅服矣，是水得土而受革於人也，
故《彖》辭首曰：「己日乃孚。」**

**以卦言之，則離革兌，以爻言之，則陽革陰。**

**［革］之道，首重夫信；［革］之事，唯求其當。
而所以［革］者，貴得夫時，是以天地不能未春而革夏，未秋而革冬。**

**四時之［革］，皆應夫時，可革而革，此［革］之時，所以為大也。 **

**《大象》曰：澤中有火，革，君子以治曆明時。**

澤本有水之所，變而有火，是亦天地之變象也，故曰［革］。

君子法之，「治曆」者，推日月星辰之遷易，「明時」者，察分至寒暑之往來，
故曰：「君子以治曆明時。」曆者，天事也；時者，人事也，是順天道而治人事也。

晝夜為一日之革，晦望為一月之革，分至為一歲之革，
即《彖》所云：「天地革而四時成」之義东。 

【占問】

*   問時運：譬如有水之處，忽而出火，是氣運之反常也，宜順時改變，乃吉。
*   問戰征：屯兵之地，防溪谷林木間著火，最宜謹慎。
*   問營商：兌為金，金人火則金熔矣，消耗之象。宜遷地貿易，乃可無咎。
*   問功名：龍門變化，燒尾之象，吉。
*   問婚姻：卦體上澤下火，澤有火，是水被火所制，夫為妻所制也。革者，有出妻改娶之象。
*   問家宅：此宅防有火災，急宜改遷。
*   問疾病：是腎水枯涸，肝火上炎之症，宜改延良醫，順時調養。
*   問訟事：此事本無中生有，災自外來。宜改易訟詞，撥度時日，其辯自明，其訟得直。
*   問六甲：生女。凡占此卦，皆女象，唯出月過時，變則成男。

☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**初九，鞏用黃牛之革。**

**《象傳》曰：鞏用黃牛，不可以有為也。**

［離］為黃牛，革為牛皮。
「鞏」，揚子《方言》謂炎乾也，是皮方去毛，以火乾之，猶未成其革也。
初居［離］之始，其象如之。

［革］者，本大有為之事，
初爻卑下，其時其地，皆未當［革］，其才與德，亦不足以任［革］，
恰如取黃牛之革，始用［離］火以乾燥之而已，未可躁尼而妄改也。

《象傳》以「不可以有為」釋之，謂不可先時而革也。

【占問】

*   問時運：好運初來，猶宜固守，不可妄動。
*   問營商：商業初成，宜先立鞏固之基，未可妄事更張也。
*   問功名：初出求名，其才未充，其時尚早，必待四五年後，方能變化騰達。
*   問婚姻：男女之年尚幼，未可擬親，俟三年後，可以成親。
*   問家宅：此宅新造，屋未堅固。
*   問疾病：病是胃火微弱，脾土過強，致中腹脹硬，有類黃瘟之症。藥宜消積健脾以治之。
*   問訟事：必是健訟，未易斷結。
*   問六甲：生女。

【占例之384】

某友來，為攝綿土生意，願出資金，與余合業，請卜一卦，以決盈虧。筮得［革］之［咸］。

爻辭曰：「初九，鞏用黃牛之革。」

斷曰：

卦體澤上火下，澤本為水土之合，火又能生土，
革者，合水火以革土也，其象與製造攝綿土，適相符合。

占得初爻，為生意在發靭之始，爻辭曰「鞏用黃牛之革。」。
黃，中央之色，牛屬土，「革」皮也，土之外面，亦稱皮，「鞏」，堅韌也。

攝綿土者，取黏土，和石灰，入灶，用火煅煉，其中有水有土有火，合三者而革成之也。

初爻事在始謀，猶未可遽用其革，第示其象之堅韌，如牛革然。

就爻而推論之，閱一年而革可行，閱二年而革可成，
四年人皆信用其革，五六年則革成之品，愈精愈美，
初時所云牛皮，後皆為虎豹，而有文采矣。
爻辭詳明切合，可信可喜。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**六二，己日乃革之，征吉，無咎。**

**《象****傳****》曰：己日革之，行有嘉也。**

二為內卦之主，居［離］之中，《彖》所云「己日乃孚」，二實當之。

在《彖》日「乃孚」，是天人先期孚也；在受日「乃孚」，是時會適當可革也。

既「孚乃革」，不言孚而孚在其中矣。
二與五應，「征」者，往也，謂往應大人之命，以共啟文明之運，故吉而「無咎」。

《象傳》以「行有嘉」釋之，［離］為火，火主禮，凡國家變革之事，要不外制禮之大法。

《周禮‧大宗伯》所謂「嘉禮親萬民」者，此也，故曰「行有嘉」也。

【占問】

*   問時運：行土運可以興事立業，大佳。
*   問戰征：宜擇戊己日，行軍接戰，必可獲勝。
*   問營商：於攝綿土生意最宜。凡新立買賣，必擇土日開市，大吉。
*   問功名：戊己年或交土運必可成名。
*   問婚姻：可稱嘉偶。
*   問家宅：修理舊宅，宜擇土日。
*   問行人：戊己日可歸。
*   問疾病：逢己日可癒，吉。
*   問六甲：生女。

【占例之385】

縉紳某來，請占氣運，筮得［革］之［夬］。

爻辭曰：「六二，己日乃革之，征吉，無咎。」

斷曰：

卦名曰［革］，去舊取新，重興事業之象。

卜得二爻，其地位在適當改革之時，知足下氣運正盛，大可有為。

「征吉」，征，往也。二應在五，五在外卦，謂當往外而從五，自能獲吉。

「己日」者，宜擇戊己日起行，前往無咎。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**九三，征凶，貞厲，革言三就，有孚。**

**《象****傳****》曰：革言三就，又何之矣？**

三、四、五三爻，皆言「有孚」，
是就《彖傳》「乃孚」之辭，至再至三，而申明告示，以期其孚也。

三處［離］之終，二既行革，則革之成敗，正於三見之。

操切行革，反以招敗，故「征凶」。
革當大事，革而不從，適以啟禍，故「貞厲」。

是驟革者危，不革亦危也。
君子唯先求其孚而已，是以革之事未行，革之言先布，
［離］為言，當［離］三爻，故為「三就」。

昔盤庚遷殷，周公之告多方多士，皆反復詳明，不嫌其言之煩，唯期其民之孚也。

言既「三就」，則我之誠意，可深入於民心，民於此時，當必「有孚孿如」矣。

或云「三就」者，如《左傳》所云：「政不可不慎，務三而已：
一擇人，二因民，三從時。得此三者，而天人交孚矣。」其說亦通。

《象傳》以「又何之」釋之，凡占象如［乾］之［坤］，「之」字皆作「變」解，
謂「三就」而革，復有何變也。 

【占問】

*   問時運：當此有事之秋，一不謹慎，則有凶危立至，宜再三籌度而行，方得眾人信服。
    從此而往，時運大佳。
*   問戰征：兵，凶事也，危事也，發軍之日，先宜號令申明，斯信則人任，往無不利也。
*   問營商：未計其盈，宜先防其虧，貿易之道，以信為主，必得眾商信從，乃可獲利。
*   問功名：必三試可就。
*   問婚姻：得三人為媒，可成。
*   問家宅：宜三遷。
*   問訟事：始審再審至三審，三審乃直。
*   問疾病：症象本危，三日後可癒。
*   問六甲：生女。 

【占例之386】

某舊藩士，來請占藩政方向，筮得［革］之［隨。］

爻辭曰：「九三，征凶，貞厲，革言三就，有孚。」

斷曰：

此卦澤水在上，離火在下，火盛則滅水，水盛則滅火。

《彖傳》曰，「水火相息」，息或作滅，亦作生，滅而復生，
是即去舊取新之義也，故謂之［革］。

今占得三爻，三以陰居陽，處離之終，按數成於三，三爻為適當革事之成，
一革以後，為凶為吉，亦在三爻，知藩政之成敗，即在三爻時也。

「革言」者，謂用革之議也；
「三就」者，謂再三酌議而行之也。

如是則人心信從，而革乃無咎，否則驟革固凶，不革亦危，
是明示藩政之不可不革，而亦不可驟用其革也。足下其審慎!

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**九四，悔亡，有孚，改命吉。**

**《象****傳****》曰：改命之吉，信志也。**

革而議之謂之言，革而行之謂之命。

四爻出［離］入［兌］，當改革之爻，《象》曰「革而當，其悔乃亡。」四得專之。

［兌］二曰「孚兌，吉。」《象傳》謂：「孚兌之吉，信志也。」

四爻曰「有孚，吉。」而《象》亦曰「信志。」
謂舉大事，動大眾，必先得民心，而後可大得志也。
是［革］四爻，即［兌］二爻，故其辭同，其象亦同。
「改命」者，必上膺天命，下順人心，鼎革一新，如湯武之革命是也。

後世託言湯武，而妄思改命者，類皆滅亡，
蓋革命必有湯武之志則吉，無湯武之志則凶，「改命」之吉，專指湯武而言。

《象傳》曰「信志」，亦此謂也。

【占問】

*   問時運：曰「悔亡。」曰「吉。」是災悔既亡，而吉運來也。萬事皆可改作，無不如志。
*   問營商：必是舊業重興，大可得利。
*   問戰征：改旗易轍，重振軍令，可以開國，可以辟地，可以轉敗為勝，吉。
*   問功名：改武就文，可以成名。
*   問婚姻：不利原聘，利重婚。
*   問家宅：改作改造，大吉大利。
*   問訟事：災悔已退，訟即可罷。
*   問失物：可尋得之。
*   問六甲：生女。

【占例之387】

友人某來，請占氣運，筮得［革］之［既濟］。

爻辭曰：「九四，悔亡，有孚，改命吉。」

斷曰：

［革］者，去故取新之卦，在人則衰運去而盛運來也。

今占得四爻，知足下之氣運方盛，從前災悔已消，此後事業重新，進而謀事，成就無疑。

但不利仍舊，唯利改作，故曰「改命」。

「命」，命運也，人生命運，五年一換。

《彖》取「己日」，以土為用，信亦為土，如丙子運後，換入丁丑，土運正旺，故吉。

凡平素不利之事，一經改革，無往不利矣。

後果然。

【占例之388】

明治二十八年(1895)一月三十一日，我軍陷威海衛，清國北洋艦隊，據守劉公島，抗拒我軍。
二月五日，筮得［革］之［既濟］。

爻辭曰：「九四，悔亡，有孚，改命吉。」

斷曰：

此卦我為內卦，屬［離］火，清為外卦，屬［兌］金，有以火鑠金之象。

卦名曰［革］，革者、改也，四爻正當變革之時，
以火器攻打鐵艦，令彼艦輪改變旗號，歸命束降，是全勝之占也。

後果以水雷擊沉清國北洋艦隊，至十二日，北洋艦隊悉敗，炮台亦歸我有，是大振虎變之威也。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**九五，大人虎變，未占有孚。**

**《象****傳****》曰：大人虎變，其文炳也。**

五爻得［坤］氣，［坤］為虎，［兌］屬正西，白虎西方之宿，故五爻有虎象。

「虎變」者，虎之毛羽，變而成文，愈變而愈美者也。

五居尊位，故稱「大人」，為［革］之主，風虎雲龍，變化莫測，為［革］之至盛至當者也，
「湯武革命」，即在此爻。

「未占有孚」者，大人德位俱隆，躬任製作，將為天下更新，大啟文明之化，
而天下之被其他者，早已輸誠悅服，不敢或後，
所謂「不疑何卜？無容質諸於鬼神。」故曰孚在佔先也。

孚於人，尤孚於天，是天與之，人歸之，有見其孚而不見其革者矣。

上互［乾］，［乾］為大人，非「乾道變化，各正性命」之大人，曷克臻此？

《象傳》以「文炳」釋之，五處［兌］之中，［兌］為澤，為金，
澤謂潤澤而有文也，金亦有文象，下應［離］火，［離］為光，為明，其文更著。
丙火為［離］，丙即炳，故炳字，從火從丙。

【占問】

*   問時運：如此大運，非「首出庶物」之大人，不克當此。
    若常人占得此爻，必能光前裕後，大振家聲。
*   問戰征：虎臣桓桓，威聲早著，可不戰而來降也。
*   問營商：白虎屬西方之宿，西屬秋，防貨價至秋，大有變動。宜先訂定價，自可獲利，吉。
*   問功名：［乾］曰「雲從龍，風從虎」，言各得其際會也，吉。
*   問婚姻：俗以白虎為不利，婚事未占先孚，猶言未嫁而先從也，為女不貞之象。
*   問家宅：虎動，亦不利。
*   問疾病：虎屬寅，寅為木，是必肝木振動之症。不占先孚，必不藥而癒也，吉。
*   問六甲：象本生女，一變則為男。 

【占例之389】

有某諸侯，使其庶子嗣末家，末家者幕府旗下之士也。

戊辰之變，旗下之徒數百人，推末家為隊長，將謀舉事，其家臣五十餘人，多與其謀。

於是本家憂之，遣使促歸，且曰若不歸藩，恐朝廷有疑於本藩，禍將不測。

於是議論紛起，判成兩黨，一在促歸，一在不歸，迄將一月，議終不決。

一日使人招余，余應招而往，兩黨數百之士，充滿藩邸，各述其意，余皆聞之，曰：
「今日所謀之事，實國家之大事也，國家之大事，關夫天數，非可以私心判決者也。
不如問諸《易》占。」眾咸以為是。乃筮得［革］之［豐］。

爻辭曰：「九五：大人虎變，未占有孚。」

斷曰：

此卦可謂適切今日之事者也。

今日諸君之所論，一欲盡忠於幕府，一欲奉朝命而為國，
非即《彖》所云「二女同居，其志不相得」者乎？

在僕觀之，卦名曰［革］，是明示以用［革］之象。

爻為君位，辭曰「大人虎變」，「大人」者，謂應天承運之大人。
虎為百獸之長，「變」，即革也，明示其人為當革之人，其時為革之時。
時既當革，安得不應天順人，以應其革乎？

諸君之論，半皆泥於仍舊，不知卦象，專在去舊取新，故知仍舊者非，
故有慮革之而民弗信，不知二爻三爻，皆曰「有孚」，
當未革而先期其孚，至五則革道已成矣，故曰「未占有孚」。

且經此一革，不特大受信用，且將率天下之民，日進於文明之化，
行見重熙累洽，光被四表，即可見於此日了。

宜速去此地，以歸本藩，是僕所得天數之占斷也。

兩黨之士，聞之皆愕然，無敢出一辭，於是主君大嘉余之占斷，即日整裝而歸。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**上六，君子豹變，小人革面，征凶，居貞吉。**

**《象****傳****》曰：君子豹變，其文蔚也。小人革面，順以從君也。**

上爻居卦之極，有德無位，必是去位之賢大夫也，故稱「君子」。

豹飾，大夫之服，故曰「豹變」。蓋［革］之成，始於四，整於五，終於上，
是以五之聖君，既得顯虎文之燦，而上之大夫，亦得增「豹變」之華。

「小人」，細民也，「面」者，向也，「革面」者，向化也，
言小人皆潛移默化，於光天之下，洗心革面，欣欣然而有喜色也，
是之謂「小人革面」。

「征凶」者，上與三應，上之「征凶」，亦即三之「征凶」也。

謂大變既定，若復紛更自取多事，必如湯之昭德建中，
惟期裕後，武之修文偃武，不復用兵，是即所謂居貞則吉也。

《象傳》以「文蔚」釋之；「蔚」，深密之貌，豹隱處霧雨，欲澤其身，以成其文，
猶言君子相與於文明之治，以增服飾之光也。

【占問】

*   問時運：運當全盛，光華顯著，惟宜守成，無事紛更。
*   問營商：創業以來，有名有利，已臻美備，此後宜知足謹守。
*   問功名：上居卦之終，功名已極，勸令功成身退，所謂「人死留名，豹死留皮」也。
*   問戰征：軍用多取獸名，兜甲虎賁，皆用之以煥其文而揚其威也。
    上六爻已終，謂戰已定，宜罷兵退守，不可前往。
*   問婚姻：上與三應，九三陽也，上六陰也，三曰「三就，有孚。」當再三逑合，自可成就，吉。
*   問家宅：爻位在上，其宅基必高。曰「征凶」，知遷移不利；曰「居貞吉」，知居之得安也。
*   問失物：物已變革，尋亦不得。
*   問六甲：生女。

【占例之390】

縉紳某來，請占氣運，筮得［革］之［同人］。

爻辭曰：「上六，君子豹變，小人革面，征凶，居貞吉。」

斷曰：

此卦一變舊弊，改進文明之卦也。

今占得上爻，曰「君子豹變」，
「君子」者，謂有德無位者也，豹亦為隱居之獸，正合貴下退位閒居之象也。

想曩時贊襄維新之治，以成「虎變」之文，貴下固與有功焉。

豹較虎而小，虎屬五爻為君，知豹變即指貴下。
貴下之功績既著，文明亦顯，正可相與守成，無事多求，故曰「征凶，居貞吉」。

貴下之氣運如是，正可安亨納福。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆
