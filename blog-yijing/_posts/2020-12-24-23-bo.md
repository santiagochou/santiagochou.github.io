《高島斷易》23-剝

[![=23山地剝](http://upload-images.jianshu.io/upload_images/6831688-dc8ab818f985a870..jpg?imageMogr2/auto-orient/strip%7CimageView2/2/w/1240)](http://blog.xuite.net/dejavu8899/blog/35998814) 

**剝，不利有攸往。**

**占「剝」字從刀、彔聲。《說文》謂「刻木也」。《歸藏》則作[刀刀]，從兩刀。**

**卦體上［艮］下［坤］，［艮］為山，［坤］為地，「山附於地」也。**

**卦德五陰一陽，一陽居上，五陰在下。
所謂山者，亦［賁］耳，陰盛陽微，有岌岌乎山崩為地之象。**

**《象傳》不曰「山在地上」，而日「山附於地」，「附」，寄託也，已難保安止而不動矣。**

**日削日剝，勢所必至，故名此卦曰［剝］。**

**［剝］繼［賁］而來，以［賁］之飾極，反而為［剝］，
［離］變為［坤］，火化為土，土曠山微，所始培塿，剝之易易，是小人眾而君子孤也。**

**對卦為［夬］，［夬］五陽盛長，決去一陰，故曰「利有攸往」。**

**［剝］五陰盛長，剝落一陽，故曰「不利有攸往」。**

**《彖傳》曰：剝，剝也，柔變剛也。** **不利有攸往，小人長也。順而止之，觀象也。君子尚消息盈虛，天行也。**

**《彖傳》曰「剝，剝也。」《序卦傳》曰「剝者，盡也。」《雜卦傳》曰「剝，爛也。」**

**或又為脫、為落、為褫、為裂、為擊，是悉取剝消之義。**

**［剝］為陰陽消長十二卦之一。**

**［乾］之時，一陰始生於下，為［姤］，為［遯］，陰柔益長，陽剛漸消，剛變為柔，
至此僅存上之一陽而已。**

**陽為君子，陰為小人，五陰滅一陽，是「小人道長，君子道消」，
故曰「不利有攸往，小人長也。」**

**卦體［坤］為順，［艮］為止，君子觀此象，宜體［坤］之順，法［艮］之止，
順以安分，不與小人爭功；止以待時，不與小人競進，
「消息盈虛」，合乎天行，方默持乎氣數，以待一陽之來復也。**

**當此剝亂之會，君子退居無位之地，
順其分，止其身，留作碩果轉移之機，正賴有此君子也。**

**故［夬］之一陰盡，而［姤］之一陰即生於下；
［剝］之一陽盡，而［復］之一陽即生於下。**

**此即「消息盈虛」，天行之循環也。**

**以此卦擬人事，凡命運之通塞，家道之盛衰，以及富貴、貧賤、壽夭、疾病皆存焉，
其實不外夫陰陽消長。**

**陰陽二字，在人則分「邪正」，在心則判「理欲」，在事則別「公私」。**

**邪人眾則正人孤，欲心熾則理心亡，私事興則公事敗，
家道因之衰，命運因之塞，危亦甚矣。**

**人當此時，亦唯順而止，任天行之自然；若欲強而往之，恐必多不利焉。**

**蓋［剝］之害，自下而來，漸剝漸近，
初而剝床之足，繼而剝床之辨，終而剝人之膚，陽愈消，陰愈長矣。**

**雖有三之照應，五之調護，而碩果之存，繫而無用。**

**大廈將傾，獨木支之；巨舟將覆，一索繫之，少存也，雖曰人事，豈非天命哉！**

**家道之衰而復盛，命運之塞而復通，皆仗此一陽以作轉機耳。
則保此一陽之孤存，豈可不慎哉！**

**以此卦擬國家，是古今國家治亂之所由來也。**

**大亂之來，不自亂始，至亂極而禍不可力挽矣。**

**正當亂極之時，小人盈廷，忠臣受戮，志士殞亡，以柔變剛，剛陽殆將剝盡矣。**

**如夏之龍逢，殷之比箕，其精忠一往，而輒遭不測者。
自古以來，類皆如是，是所謂「不利有攸往」也。**

**唯若微子之去殷，太公之避紂，我國菅右相馬遇眨，為能順而止也。**

**上九所云「碩果不食」者，即指此翔運之君子也。**

**在小人雖同惡相濟，其間豈無稍知名分，顧借忠良？**

**如［剝］之六三，能應上九；
［剝］之六五，能制群陰，以其柔居陽位，因能抑陰以扶陽，是為卦中一陽來復之機，
即國家危而復安之兆也。**

**天行循環，其運如斯，為國家者，不幸而時當剝亂，寧可順止，毋為「攸往」，斯得矣。**

**通觀此卦，陰盛剝陽，九月之卦，肅殺之氣，剝落萬物之象也。**

**夫陰陽消長，天行也，治亂盛衰，世運也。**

**造化之理，文勝必敞，朝華之草，夕而零落，此［剝］之所以次［賁］也。**

**夫禍起於微，悔生於終，強與之爭，終必致災。**

**安而自守，可保厥初，此《繫辭》所以誡其攸往，勉其順止者，即此理也。**

**初為禍之始，剝之漸也。
二則較凶矣。
三知從正，其勢自孤。
四雖剝之以膚，災切近矣。
五居尊位，獨能調劑群情，招懷以恩，女子小人，各安其分，使相率以從陽，不至進而剝上。
上爻碩果之得以存者，賴有此耳。**

**善變者，轉禍為福，不善變者，化吉為凶，是以剝則始凶，而終則不凶也。**

**《大象》曰：山附於地，剝，上以厚下安宅。**

地之厚，足以載山；山之重，足以鎮地。

地在下，故取廣厚；山在上，故取安鎮。

曰「山附於地」，如物之寄附然，則山幾搖搖欲動，不得安止矣。

上謂人君也，山附於地，猶云君附於民，則君亦危矣。

君當此時，所宜厚其下以保其宅之安。

上卦［艮］，下卦［坤］，［剝］之漸自下起，故曰厚其下。
下厚則上安，即所謂地厚而山安也。

爻中曰「床」，曰「輿」，曰「廬」，多取宅中之物，
《象》曰「安宅」，從其類也。

【占問】

*   問時運：運不甚佳，宜安定自守，無咎。
*   問商業：須厚其資本，聚積貨物，附運出洋，必獲利也。商以剝人之財為利，故吉。
*   問家宅：寄居之宅，可出資買歸，自己之宅反不利。
*   問戰征：防敵襲擊，宜厚其兵力。
*   問疾病：魂不附體，恐不吉。
*   問行人：附伴而行，即可歸宅。
*   問六甲：生女，始危後安。
*   問失物：得則得矣，恐有殘缺。

☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆☆

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**初六，剝床以足，蔑貞凶。**

**《象****傳****》曰：剝床以足，以滅下也。**

床者，人所坐臥也，此卦上實下虛，床亦上實下虛，故取其象。

陰之剥陽，自下而上，初在下，象床之足，故先剝以足。

床有足而立，剝足則傾矣，傾則凶。

「蔑」，滅也；「貞」，正也；陰之剝陽，即邪滅正，是小人之害君子也，故曰「蔑貞凶」。

《象傳》曰「以滅下也」，以床言，足在下；以爻言，初亦在下，故曰「滅下也」，
是［剝］之始也。

一說：「貞」即「楨」，《程傳》「辨」謂「幹」，
則以貞為楨，幹為床之兩邊，楨為床之兩端，可備一解。

俞氏以「剝床以足蔑」為句，謂固執而不亂，變則凶，是又一解也。

【占問】

*   問時運：目下運當剝削，防有足疾。
*   問商業：堆積貨件，防底部朽爛，或載運出洋，船底受水，被壞。
*   問家宅：防柱礎門限，有損將傾。
*   問戰征：防敵攻地道。
*   問行人：有足疾，不能歸也。
*   問疾病：是足少陰之症，正不勝邪，凶。

【占例之176】

相識某商來，請占氣運，筮得［剝］之［頤］。

爻辭曰：「初六，剝床以足，蔑貞凶。」

斷曰：

［剝］自下剝上，剝床以足，是下毀上，有奴僕毀主之象。

今占得初爻，知足下用人不當，防下有不安本分，逞強而輕蔑主人者。
爻象如是，足下宜注意焉。

其人謝而歸，後聞知渠家雇人不下數十輩，因多不得力，主人擬減其給，
下人各懷不平，結黨而掠主家之財，致主家被困，悉與爻象相符。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**六二，剝床以辨，蔑貞凶。**

**《象****傳****》曰：剝床以辨，未有與也。**

「辨」，《程注》謂「床之幹也」，是床足之上，床身之下，分辨處也。

初剝足，二剝辨，陰漸而進也。

剝至於辨，床愈危矣，邪盛蔑正，凶與初同。

《象傳》曰「未有與也」，指上九言，謂二與初，同惡相濟，謀剝上九，
上九孤陽在上，未有應與。《象》蓋為上九危也。

【占問】

*   問時運：自去年來，逐漸低下，被人剝削，不能辨白。凶。
*   問商業：置辦貨物，價漸剝落，不能獲利也。凶。
*   問家宅：「辨」亦通「變」。言家宅速宜變遷，方得避凶。
*   問行人：辨裝即歸。
*   問戰征：未有應接之軍，不可動也，動則凶。
*   問疾病：病人已著床，未有良醫，防不治也。凶。
*   問六甲：生女難育。
*   問失物：未能復有。

【占例之177】

有一紳士來，請占氣運，筮得［剝］之［蒙］。

爻辭曰：「六二，剝床以辨，蔑貞凶。」

斷曰：

此卦五陰剝一陽，故曰［剝］。
二以陰居陰，本與五相應，欲同剝上爻，
五爻以柔居陽，且與上比，不復剝上，二將並以剝五。

「辨」，為床之幹，「幹」，床兩邊也，故見二有兩邊並剝之心，
是不願義理，只知剝人利己者也。
然如此以剝，難免凶矣，故《象傳》曰：「未有與也」，言此等人，必無好相與也。

紳士聽之，如有所感而去。

後聞其人貸親族巨萬金，不思感謝，反欲毀没親族，是最不義也。

《易》理能隱抉其奸，靈顯可畏。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**六三，剝之，無咎。**

**《象****傳****》曰：剝之，無咎，失上下也。**

三以陰居陽，與上相應，其類屬陰，故其心在助陽。

當群陰剥陽之時，為三獨應剛，是以小人而保全君子者也，許以「無咎」，不沒其善也。

《象傳》曰「失上下也」，謂其處上下諸陰之間，獨能去黨而從正，是失其黨也，
故曰「失上下也」。

【占問】

*   問時運：運雖不正，能反其所為，可以免咎。
*   問商業：同幫皆望高價，己獨潛行脫售，雖失同幫之意，而獨得利。
*   問家宅：去其椽瓦，平其基地，剝落改造，無咎。
*   問戰征：是軍中最有計謀者也。雖不與諸軍約會，獨自進攻，可得勝也。無咎。
*   問疾病：宜消導攻伐之劑，服之得癒。

【占例之178】

明治十七年(1884)冬，橫濱洋銀商某來，請占氣運，筮得［剝］之［艮］。

爻辭曰：「六三，剝之，無咎。」

斷曰：

［剝］者，山崩為地之卦，故曰［剝］。
五陰漸長，將剝毀一陽，剝者，奪也，削也。

今占得三爻，三爻陰居陽位，與上一陽相應，是雖與群陰同黨，獨不與群陰同志，故「無咎」。
猶是同此賣買，而能獨出心裁，人棄我取，當必獲大利。

就［剝］之一卦言，謂山變為地，可見今時價高如山，易一時有低落如地之象。
占者宜留意焉。

後某來謝曰：今回為朝鮮事，洋銀騰貴，余信《易》占所云，就高價賣之，一時間得數拾萬元。
《易》占高妙，不可測度如此，感服感服！

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**六四，剝床以膚，凶。**

**《象****傳****》曰：剝床以膚，切近災也。**

［剝］之災，萌於初爻，至四爻，漸逼漸近。

四以陰居陰，與初二同惡相濟。

在初二居內卦，卦分內外，床隔上下，距上爻遠，所剝僅在「足」與「辨」。 四爻與上同卦，愈近則剝愈甚，故直及於「膚」。

就爻次第觀之，初為床足，二為床辨，三爻為床身，四爻則為床上之人身。

［艮］為指，為喙，有人身之象，故曰「剝床以膚，凶。」

《象傳》曰「切近災也」，剝及於膚，災及其身矣，故曰「切近災也」，深為一陽危焉。

［剝］者，小人剝君子，宜為君子凶矣。

初、二、四三爻，不曰君子凶，而第渾言曰凶，
知剝之害，國破家亡，居子固凶，而小人亦難免於凶也，故統象之曰「凶」，意微哉！

一說以「膚」作「簀」，簀，床板也，足備一解。

【占問】

*   問時運：運大不佳，有身體受傷之懼。
*   問商業：恐剝耗過甚，又防意外之禍。
*   問家宅：此宅必破敗不堪，居人亦寥落，致防傾塌。
*   問戰征：恐主將有災。
*   問疾病：凶。
*   問六甲：生女，產婦亦可危。

【占例之179】

富商某來，請占氣運，筮得［剝］之［晉］。

爻辭曰：「六四，剝床以膚，凶。」

斷曰：

剝之為災，由遠及近，當其遠時，其為災小，猶可避也，及至切近，雖避難免。

今占得四爻，四與上同卦，災已切近，曰「剝床以膚」，則剝及肌膚矣。

推其災所來，知必足下同居中，具為切近相待之人。
或祭祖祈神，期可免災，然恐亦難保矣，並宜速作避居之計。

又云占象既凶，並須參觀容貌，如印堂有黑赤氣，或天庭有細赤盤現，必難免禍。
今足下幸血色得宜，不露災形，避地或可免也。

某氏聽之大驚，遂避居相州湯本，不料某夥友以販米卦北國，在大阪賭買米市，大遭耗剝。
此夥友平素誠實，為某所親近，故以數萬金委托之，未嘗疑也。
今遭此大耗，夥友忽復生奸計，瞞著主人，隱蔽資財，
拼以一死，唯主人自命，向親族朋友，遍謝其罪。事出無奈，亦不復究問。

《易》占之垂示昭彰，可不慎哉！

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**六五，貫魚，以宮人寵，無不利。**

**《象****傳****》曰：以宮人寵，終無尤也。**

五為尊位，以陰居陽，與上比近，知群陰上逼，一陽已危，無可再剝，陰存護陽之計。

以陽制陰，陰眾陽孤，必不受制，不如率陰以從陽也。

曰「魚」，曰「宮人」，皆陰象。
曰「貫魚」，猶言率眾陰而成貫也。
曰「宮人寵」，是以宮人而受一陽之寵也。

一陽既得免剝，眾陰亦得免凶，故曰「貫魚，以宮人寵，無不利。」

《象傳》曰「終無尤也。」
六五為群陰之首，能率群肖而懾服於君子，碩果之得保存者，五爻之力也，
故曰「終無尤也」。

［剝］者，眾陰皆欲剝陽，惟三五陰而居剛，能為一陽委曲保護。

初以陽居陰，只知有剝，剝之災，實起於初，蓋以初卑微下賤，未見人之尤者也。

【占問】

*   問時運：目下氣運堂皇，事事圓滿，百無不利。
*   問商業：可得滿貫之利，北海海產生業尤佳。
*   問家宅：有婦女主家之象。
*   問戰征：須行離間敵軍之計，可獲勝也。
*   問疾病：是陰虧之症，須自珍愛，尚可無憂。
*   問行人：有外寵，必將攜伴而歸。
*   問六甲：生女。

【占例之180】

橫濱境町森錠太郎氏者，為英國外商書記，
明治十四年(1881)春，腹內疼痛，請內外醫診察，服藥無效。
疼痛益甚，渠毋請余占之，筮得［剝］之［觀］。

爻辭曰：「六五，貫魚，以宮人寵，無不利。」

斷曰：

剝者、剝落，至上爻，則一陽將盡，有精神消毀之象。
占得五爻，速施治療，尚可出萬死而一生。

爻辭曰：「貫魚，以宮人寵」，貫，穿也，以針穿物，也謂宜用針刺其穴也。
余不通醫道，且於針治，不知其適否，唯以《易》象言之而已。試以針治施之。

母氏曰：有東京針治家若宮氏，與伊宅相近，可招治。

余曰：爻辭曰：「以宮人寵」，其人適姓若宮，最妙，可速招之。

其母歸即招若官氏診察。若宮氏來，先撫患者肢體，並聞病狀，如有所感。
少間曰：是余所經驗之症，再遲恐不及治矣！即時針治，二三時間腹中雷鳴，是平癒之兆。
居時而腹不鳴，則術無所施，及針後果腹鳴。苦悶忽毀，不日平癒。

《易》之妙理，可謂無微不著也。

余常語中村敬宇氏以此占，氏大賞，讚之曰：
以「貫魚」爻辭，充針治，他人所不能及，子之活斷，敬服敬服！
又醫之姓適合著宮氏，可謂奇矣。《易》之精微如此！

【占例之181】

明治三十二年(1899)，三月二十八日，占晴雨。

維新之後，余有見舊奉聖像安置於博覽會，此大不敬也。
余乃就大綱山建設聖廟，每年冬至日，占國家之事於此堂。
三條相國來觀，蒙賜「神易堂」額，爾後每年四月八日舉行祭典。
是年恐值雨期，為占一卦，以卜晴雨，筮得［剝］之［觀］。

爻辭曰：「六五，貫魚，以宮人寵，無不利。」

《象傳》曰：「以宮人寵，終無尤也。」

斷曰：

此卦全卦無水之象，不雨可之也。
五爻變則為［巽］，但有風而已。且觀者，祭祀之卦，適合祭典。

至期果天氣快晴，午後三時有微風，恐測天家無計證驗也。

凡晴雨之占，［小畜］之上爻變，必風止而為雨，其《彖》辭曰：「密雲不雨」，
至此曰「既雨」。

推爻理，
以卦面有水占雨，以水變為雨止；
以內卦為午前，以外卦為午後，風亦同之。
孔明赤壁之火攻，亦此旨也。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆

**上九，碩果不食，君子得輿，小人剝廬。**

**《象傳》曰：君子得輿，民所載也，小人剝廬，終不可用也。**

［艮］為果，果在樹上，故於上爻，有碩果之象。［艮］止也，故「碩果不食」。

「輿」，地也，地以載物，「得輿」者，得民之承載也。

「廬」，屋也，用以態人，「剝盧」者，無所用其庇也。

此爻一陽在上，譬如碩果僅存，高出卦外，非群陰所得蝕食，故曰「碩果不食」。

原其不食之故，
以天道觀之，無眾陽消滅，而群陰溫存之義；
以人事觀人，無君子俱亡，而小人獨存之理。

天地之間，豈可一日無善類乎？

［剝］當十月，正萬木搖落之時，大果尚存木杪，果中有仁，足以復生，
即［剝］未盡而陽復生之象。

且剝極則亂，亂極則思治，故眾心愛戴君子，謂之「君子得輿」也。

小人剝去君子，終自失其所態，故曰「小人剝廬」。

《象傳》曰：「君子得輿，民所載也，小人剝廬，終不可用也。」

君子德澤長流，故民必載之，小人惡跡顯著，故「終不可用」。

此爻變則為［坤］，是「終不可用」之象也。

【占問】

*   問時運：目下氣運衰微，一年後即值好運。
*   問商業：賣出者尚得微利，買入者必多剝耗。
*   問家宅：忠厚之家，尚有餘澤，刻薄起家者，恐有牆屋傾圯之患。
*   問戰征：守者無咎，攻者必敗。
*   問疾病：有飲食不進之虞。
*   問六甲：生男，是獨子也。

【占例之182】

明治二十三年(1890)，為國家筮元老院，得［剝］之［坤］。

爻辭曰：「上九，碩果不食，君子得輿，小人剝廬。」

斷曰：

［剝］至上九，所剝將盡，存無幾矣，元老院其或廢乎？

時際國會之興，元老院議官，大抵即為貴族院議員，或即為樞密顧問官，其盡心國事同也，
元老院自可廢止。

在元老院之廢，原可推知，而《易》象能前時明示，故附記之。

☆¸.•°*”˜˜”*°•.¸☆ ★ ☆¸.•°*”˜˜”*°•.¸☆  ☆¸.•°*”˜˜”*°•.¸☆
